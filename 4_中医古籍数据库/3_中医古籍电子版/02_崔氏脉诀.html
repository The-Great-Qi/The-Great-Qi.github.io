<!doctype html>
<html>

<head>
    <title>中医古籍数据库</title>
    <meta charset="utf-8">

    <meta name="description" content="本数据库的建设目的是为任何有需求的人提供有版权授权的中医古籍影印本，以及基于CC0协议的中医经典书籍的电子版。">
    <meta name="keywords" content="中医,古籍,影印本,电子版,版权,CC0">
    <meta name="author" content="汪明星">
    <meta name="revised" conten="汪明星,07/12/2021">

    <style>
        H2 {text-indent:20px;}
        H3 {text-indent:20px;}
    </style>
</head>


<body>
    <div><p style="margin:0pt"><span style="font-family:'Times New Roman'; font-size:12pt">书籍来源：　日本内阁文库　https://www.digital.archives.go.jp/</span></p><p style="margin:0pt"><span style="font-family:'Times New Roman'; font-size:12pt">東垣十書</span></p><p style="margin:0pt"><span style="font-family:'Times New Roman'; font-size:12pt">階層：内閣文庫-漢書-子の部</span></p><p style="margin:0pt"><span style="font-family:'Times New Roman'; font-size:12pt">請求番号：３００－０２２４</span></p><p style="margin:0pt"><span style="font-family:'Times New Roman'; font-size:12pt">保存場所：本館</span></p><p style="margin:0pt"><span style="font-family:'Times New Roman'; font-size:12pt">人名：著者:李杲（元）</span></p><p style="margin:0pt"><span style="font-family:'Times New Roman'; font-size:12pt">数量：11冊</span></p><p style="margin:0pt"><span style="font-family:'Times New Roman'; font-size:12pt">書誌事項：刊本（序刊） ,明嘉靖 ,明嘉靖08年 , 梅南書屋</span></p><p style="margin:0pt"><span style="font-family:'Times New Roman'; font-size:12pt">利用制限区分：公開</span></p><p style="margin:0pt"><span style="font-family:'Times New Roman'; font-size:12pt">旧蔵者：医学館</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">录校：汪明星</span></p><p style="margin:0pt"><span style="font-family:'Times New Roman'; font-size:12pt">录校时间：2021/05/09</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">正文：</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">東垣十書</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">第一冊</span></p><p style="margin:0pt"><span style="font-family:'Times New Roman'; font-size:12pt">東垣十書類次　第一脈訣</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">脈訣</span></p><p style="margin:0pt"><span style="font-family:'Times New Roman'; font-size:12pt">紫虛崔真人　撰</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">人身之脈　本乎榮衛　榮者陰血　衛者陽氣</span></p><p style="margin:0pt"><span style="font-family:'Times New Roman'; font-size:12pt">榮行脈中　衛行脈外　脈不自行　隨氣而至</span></p><p style="margin:0pt"><span style="font-family:'Times New Roman'; font-size:12pt">氣動脈應　陰陽之義　氣如橐龠　血如波瀾</span></p><p style="margin:0pt"><span style="font-family:'Times New Roman'; font-size:12pt">血脈氣息　上下循環　十二經中　皆有動脈</span></p><p style="margin:0pt"><span style="font-family:'Times New Roman'; font-size:12pt">手太陰經　可得而息　此經屬肺　上系吭嗌</span></p><p style="margin:0pt"><span style="font-family:'Times New Roman'; font-size:12pt">脈之大會　息之出入　初持脈時　令仰其掌</span></p><p style="margin:0pt"><span style="font-family:'Times New Roman'; font-size:12pt">掌後高骨　是謂關上　關前為陽　關後為陰</span></p><p style="margin:0pt"><span style="font-family:'Times New Roman'; font-size:12pt">陽寸陰尺　先後推尋　寸關與尺　兩手各有</span></p><p style="margin:0pt"><span style="font-family:'Times New Roman'; font-size:12pt">揣得高骨　上下左右　男女脈同　惟尺則異</span></p><p style="margin:0pt"><span style="font-family:'Times New Roman'; font-size:12pt">陽弱陰盛　反此病至　調停自氣　呼吸定息</span></p><p style="margin:0pt"><span style="font-family:'Times New Roman'; font-size:12pt">四至五至　平和之則　三至名遲　遲則為冷</span></p><p style="margin:0pt"><span style="font-family:'Times New Roman'; font-size:12pt">六至為數　數即熱證　轉遲轉冷　轉數轉熱</span></p><p style="margin:0pt"><span style="font-family:'Times New Roman'; font-size:12pt">在人消息　在人差別　遲數即得　即辨浮沉</span></p><p style="margin:0pt"><span style="font-family:'Times New Roman'; font-size:12pt">浮表沉裏　深淺酌斟　浮數表熱　沉數裏熱</span></p><p style="margin:0pt"><span style="font-family:'Times New Roman'; font-size:12pt">浮遲表虛　沉浮冷結　察其六部　的在何處</span></p><p style="margin:0pt"><span style="font-family:'Times New Roman'; font-size:12pt">一部兩經　一臟一腑　左寸屬心　合於小腸</span></p><p style="margin:0pt"><span style="font-family:'Times New Roman'; font-size:12pt">關為肝膽　尺腎膀胱　右寸主肺　大腸同條</span></p><p style="margin:0pt"><span style="font-family:'Times New Roman'; font-size:12pt">關則脾胃　尺命三焦　不特臟腑　身亦主之</span></p><p style="margin:0pt"><span style="font-family:'Times New Roman'; font-size:12pt">上下中央　三部分齊　寸候胷上　關候膈下</span></p><p style="margin:0pt"><span style="font-family:'Times New Roman'; font-size:12pt">尺候於臍　直至跟踝　左脈候左　右脈候右</span></p><p style="margin:0pt"><span style="font-family:'Times New Roman'; font-size:12pt">病隨所在　不病者否　浮沉遲數　有內外因</span></p><p style="margin:0pt"><span style="font-family:'Times New Roman'; font-size:12pt">外因於天　內緣於人　天則陰陽　風雨晦明</span></p><p style="margin:0pt"><span style="font-family:'Times New Roman'; font-size:12pt">人喜怒憂　思悲恐驚　外因之浮　則為表證</span></p><p style="margin:0pt"><span style="font-family:'Times New Roman'; font-size:12pt">沉裏遲寒　數則熱盛　內因浮脈　虛風所為</span></p><p style="margin:0pt"><span style="font-family:'Times New Roman'; font-size:12pt">沉氣遲冷　數躁何疑　表裏寒熱　風氣冷燥</span></p><p style="margin:0pt"><span style="font-family:'Times New Roman'; font-size:12pt">辨內外因　脈證叅攷　浮沉之脈　亦有當然</span></p><p style="margin:0pt"><span style="font-family:'Times New Roman'; font-size:12pt">浮為心肺　沉屬腎肝　脾者中州　浮沉之閒</span></p><p style="margin:0pt"><span style="font-family:'Times New Roman'; font-size:12pt">肺重三菽　皮毛相得　六菽為心　得之血脈</span></p><p style="margin:0pt"><span style="font-family:'Times New Roman'; font-size:12pt">脾九菽重　得於肌肉　肝與筋平　重十二菽</span></p><p style="margin:0pt"><span style="font-family:'Times New Roman'; font-size:12pt">惟有腎脈　獨沉之極　按之至骨　舉指來疾</span></p><p style="margin:0pt"><span style="font-family:'Times New Roman'; font-size:12pt">脈理浩繁　總括於四　六難七難　專衍其義</span></p><p style="margin:0pt"><span style="font-family:'Times New Roman'; font-size:12pt">析而言之　七表八裏　又有九道　其名乃備</span></p><p style="margin:0pt"><span style="font-family:'Times New Roman'; font-size:12pt">浮而無力　是名芤脈　有力為洪　形狀可識</span></p><p style="margin:0pt"><span style="font-family:'Times New Roman'; font-size:12pt">沉而有力　其脈為實　無力微弱　伏則沉極</span></p><p style="margin:0pt"><span style="font-family:'Times New Roman'; font-size:12pt">脈遲有力　滑而流利　無力緩濇　漫同一例</span></p><p style="margin:0pt"><span style="font-family:'Times New Roman'; font-size:12pt">數而有力　脈名為緊　小緊為弦　疑似宜審</span></p><p style="margin:0pt"><span style="font-family:'Times New Roman'; font-size:12pt">合則為四　離為七八　天機之秘　神授之訣</span></p><p style="margin:0pt"><span style="font-family:'Times New Roman'; font-size:12pt">舉之有餘　按之不足　泛泛浮浮　如水漂木</span></p><p style="margin:0pt"><span style="font-family:'Times New Roman'; font-size:12pt">芤脈何似　絕類慈蔥　指下成窟　有邊無中</span></p><p style="margin:0pt"><span style="font-family:'Times New Roman'; font-size:12pt">滑脈如珠　往來轉旋　舉按皆盛　實脈則然 </span></p><p style="margin:0pt"><span style="font-family:'Times New Roman'; font-size:12pt">弦如張弦　緊如細線　洪較之浮　大而力健</span></p><p style="margin:0pt"><span style="font-family:'Times New Roman'; font-size:12pt">隱隱約約　微脈難尋　舉無按有　便指為沉</span></p><p style="margin:0pt"><span style="font-family:'Times New Roman'; font-size:12pt">似遲不遲　是謂之緩　如雨沾沙　瀒難而短</span></p><p style="margin:0pt"><span style="font-family:'Times New Roman'; font-size:12pt">遲則極緩　伏按至骨　濡則軟軟　弱則忽忽</span></p><p style="margin:0pt"><span style="font-family:'Times New Roman'; font-size:12pt">既知七表　又知八裏　九道之形　不可不記 </span></p><p style="margin:0pt"><span style="font-family:'Times New Roman'; font-size:12pt">諸家九道　互有去取　不可相無　可以相有</span></p><p style="margin:0pt"><span style="font-family:'Times New Roman'; font-size:12pt">過於本位　相引曰長　短則不及　來去乖張</span></p><p style="margin:0pt"><span style="font-family:'Times New Roman'; font-size:12pt">形大力薄　其虛可知　促結俱止　促數結遲</span></p><p style="margin:0pt"><span style="font-family:'Times New Roman'; font-size:12pt">代止不然　止難回之　三脈皆止　當審毫𨤲</span></p><p style="margin:0pt"><span style="font-family:'Times New Roman'; font-size:12pt">牢比弦緊　轉堅轉勁　動則動搖　厥厥不定</span></p><p style="margin:0pt"><span style="font-family:'Times New Roman'; font-size:12pt">細如一線　小而有力　弦大虛芤　脈曰改革</span></p><p style="margin:0pt"><span style="font-family:'Times New Roman'; font-size:12pt">渙漫不收　其脈為散　急疾曰數　脈最易見</span></p><p style="margin:0pt"><span style="font-family:'Times New Roman'; font-size:12pt">即脈求病　病無不明　病叅之脈　可决死生</span></p><p style="margin:0pt"><span style="font-family:'Times New Roman'; font-size:12pt">然有應病　有不相應　此最宜詳　不可執定</span></p><p style="margin:0pt"><span style="font-family:'Times New Roman'; font-size:12pt">人安脈病　是曰行尸　人病脈和　可保無危</span></p><p style="margin:0pt"><span style="font-family:'Times New Roman'; font-size:12pt">中風脈浮　滑兼痰氣　其或沉滑　勿以風治</span></p><p style="margin:0pt"><span style="font-family:'Times New Roman'; font-size:12pt">或浮或沉　而微而虛　扶危䧏痰　風未可踈</span></p><p style="margin:0pt"><span style="font-family:'Times New Roman'; font-size:12pt">寒中太陽　浮緊而濇　及傳而變　名狀難悉</span></p><p style="margin:0pt"><span style="font-family:'Times New Roman'; font-size:12pt">陽明則長　少陽則弦　太陰入裏　遲沉必兼</span></p><p style="margin:0pt"><span style="font-family:'Times New Roman'; font-size:12pt">及入少陰　其脈遂緊　厥陰熱深　脈伏厥冷</span></p><p style="margin:0pt"><span style="font-family:'Times New Roman'; font-size:12pt">在陽當汗　次利小便　表解裏病　其脈實堅</span></p><p style="margin:0pt"><span style="font-family:'Times New Roman'; font-size:12pt">此其大略　治法之正　至於大法　自有仲景</span></p><p style="margin:0pt"><span style="font-family:'Times New Roman'; font-size:12pt">傷寒有五　脈非一端　陰陽俱盛　緊濇者寒</span></p><p style="margin:0pt"><span style="font-family:'Times New Roman'; font-size:12pt">陽浮而滑　陰濡而弱　此名中風　勿用寒藥</span></p><p style="margin:0pt"><span style="font-family:'Times New Roman'; font-size:12pt">陽濡而弱　陰小而急　此非風寒　乃濕溫病</span></p><p style="margin:0pt"><span style="font-family:'Times New Roman'; font-size:12pt">陰陽俱盛　病熱之極　浮之而滑　沉之散濇</span></p><p style="margin:0pt"><span style="font-family:'Times New Roman'; font-size:12pt">惟有溫病　脈散諸經　各隨所在　不可指名</span></p><p style="margin:0pt"><span style="font-family:'Times New Roman'; font-size:12pt">暑傷於氣　所以脈虛　弦細芤遲　體狀無餘</span></p><p style="margin:0pt"><span style="font-family:'Times New Roman'; font-size:12pt">或濇或細　或濡或緩　是皆中濕　可得而斷</span></p><p style="margin:0pt"><span style="font-family:'Times New Roman'; font-size:12pt">瘧脈自弦　弦遲多寒　弦數多熱　隨時變遷</span></p><p style="margin:0pt"><span style="font-family:'Times New Roman'; font-size:12pt">風寒濕氣　合而為痹　浮濇而緊　三脈乃備</span></p><p style="margin:0pt"><span style="font-family:'Times New Roman'; font-size:12pt">腳氣之脈　其狀有四　浮弦為風　濡弱濕氣</span></p><p style="margin:0pt"><span style="font-family:'Times New Roman'; font-size:12pt">遲濇因寒　洪數熱欝　風汗濕溫　熱下寒熨</span></p><p style="margin:0pt"><span style="font-family:'Times New Roman'; font-size:12pt">腰痛之脈　皆沉而弦　兼浮者風　兼緊者寒</span></p><p style="margin:0pt"><span style="font-family:'Times New Roman'; font-size:12pt">濡細則濕　實則閃肭　指下既明　治斯不忒</span></p><p style="margin:0pt"><span style="font-family:'Times New Roman'; font-size:12pt">尺脈虛弱　緩濇而緊　病為足痛　或是痿病</span></p><p style="margin:0pt"><span style="font-family:'Times New Roman'; font-size:12pt">濇則無血　厥寒為甚　尺微無陰　下痢逆冷</span></p><p style="margin:0pt"><span style="font-family:'Times New Roman'; font-size:12pt">熱厥脈伏　時或而數　便秘必難　治不可錯　</span></p><p style="margin:0pt"><span style="font-family:'Times New Roman'; font-size:12pt">疝脈弦急　積聚在裏　牢急者生　弱急者死　</span></p><p style="margin:0pt"><span style="font-family:'Times New Roman'; font-size:12pt">沉遲浮濇　疝瘕寒痛　痛甚則伏　或細或動　</span></p><p style="margin:0pt"><span style="font-family:'Times New Roman'; font-size:12pt">風寒暑濕　氣欝生涎　下虛上實　皆暈而眩　</span></p><p style="margin:0pt"><span style="font-family:'Times New Roman'; font-size:12pt">風浮寒緊　濕細暑虛　涎弦而滑　虛脈則無　</span></p><p style="margin:0pt"><span style="font-family:'Times New Roman'; font-size:12pt">治眩暈法　尤當審諦　先理痰氣　次隨證治　</span></p><p style="margin:0pt"><span style="font-family:'Times New Roman'; font-size:12pt">滑數為嘔　代者霍亂　微滑者生　濇數凶斷　</span></p><p style="margin:0pt"><span style="font-family:'Times New Roman'; font-size:12pt">偏弦為飲　或沉弦滑　或結或伏　痰飲中節　</span></p><p style="margin:0pt"><span style="font-family:'Times New Roman'; font-size:12pt">咳嗽所因　浮風緊寒　數熱細濕　房勞濇難　</span></p><p style="margin:0pt"><span style="font-family:'Times New Roman'; font-size:12pt">右關濡者　飲食傷脾　左關弦短　疲極肝衰　</span></p><p style="margin:0pt"><span style="font-family:'Times New Roman'; font-size:12pt">浮短肺傷　法當咳嗽　五臟之嗽　各視本部　</span></p><p style="margin:0pt"><span style="font-family:'Times New Roman'; font-size:12pt">浮緊虛寒　沉數實熱　洪滑多痰　弦濇少血　</span></p><p style="margin:0pt"><span style="font-family:'Times New Roman'; font-size:12pt">形盛脈細　不足以息　沉少伏匿　皆是死脈　</span></p><p style="margin:0pt"><span style="font-family:'Times New Roman'; font-size:12pt">惟有浮大　而嗽者生　外證內脈　參考秤停　</span></p><p style="margin:0pt"><span style="font-family:'Times New Roman'; font-size:12pt">下手脈沉　便知是氣　沉極則伏　濇弱難治　</span></p><p style="margin:0pt"><span style="font-family:'Times New Roman'; font-size:12pt">其或沉滑　氣兼痰飲　沉弦細動　皆氣痛證　</span></p><p style="margin:0pt"><span style="font-family:'Times New Roman'; font-size:12pt">心痛在寸　腹痛在關　下部在尺　脈象顯然　</span></p><p style="margin:0pt"><span style="font-family:'Times New Roman'; font-size:12pt">心中驚悸　脈必代結　飲食之悸　沉伏動滑　</span></p><p style="margin:0pt"><span style="font-family:'Times New Roman'; font-size:12pt">顛癇之脈　浮洪大長　滑大堅疾　痰蓄心狂　</span></p><p style="margin:0pt"><span style="font-family:'Times New Roman'; font-size:12pt">乍大乍小　乍長乍短　此皆邪脈　神誌昬亂　</span></p><p style="margin:0pt"><span style="font-family:'Times New Roman'; font-size:12pt">汗脈浮虛　或濇或濡　軟散洪大　渴飲無餘　</span></p><p style="margin:0pt"><span style="font-family:'Times New Roman'; font-size:12pt">遺精白濁　當驗於尺　結芤動緊　二證之的　</span></p><p style="margin:0pt"><span style="font-family:'Times New Roman'; font-size:12pt">鼻頭色黃　小便必難　脈浮弦濇　為不名便　</span></p><p style="margin:0pt"><span style="font-family:'Times New Roman'; font-size:12pt">便血則芤　數則赤黃　實脈癃閉　熱在膀胱　</span></p><p style="margin:0pt"><span style="font-family:'Times New Roman'; font-size:12pt">諸證失血　皆見芤脈　隨其上下　以驗所出　</span></p><p style="margin:0pt"><span style="font-family:'Times New Roman'; font-size:12pt">大凡失血　脈貴沉細　設見浮大　後必難治　</span></p><p style="margin:0pt"><span style="font-family:'Times New Roman'; font-size:12pt">水腫之證　有陰有陽　察脈觀色　問證須詳　</span></p><p style="margin:0pt"><span style="font-family:'Times New Roman'; font-size:12pt">陰脈沉遲　其色青白　不渴而瀉　小便清澁　</span></p><p style="margin:0pt"><span style="font-family:'Times New Roman'; font-size:12pt">脈或沉數　色赤而黃　燥屎赤溺　兼渴為陽　</span></p><p style="margin:0pt"><span style="font-family:'Times New Roman'; font-size:12pt">脹滿脈弦　脾制於肝　洪數熱脹　遲弱陰寒　</span></p><p style="margin:0pt"><span style="font-family:'Times New Roman'; font-size:12pt">浮為虛滿　緊則中實　浮則可治　虛則危急　</span></p><p style="margin:0pt"><span style="font-family:'Times New Roman'; font-size:12pt">胸痞脈滑　為有痰結　弦伏亦痞　濇則氣劣　</span></p><p style="margin:0pt"><span style="font-family:'Times New Roman'; font-size:12pt">肝積肥氣　弦細青色　心為伏梁　沉芤色赤　</span></p><p style="margin:0pt"><span style="font-family:'Times New Roman'; font-size:12pt">脾積痞氣　浮大而長　其色脾土　中央之黃　</span></p><p style="margin:0pt"><span style="font-family:'Times New Roman'; font-size:12pt">肺積息賁　浮毛色白　奔豚屬腎　沉急面黑　</span></p><p style="margin:0pt"><span style="font-family:'Times New Roman'; font-size:12pt">五臟為積　六腑為聚　積在本位　聚無定處　</span></p><p style="margin:0pt"><span style="font-family:'Times New Roman'; font-size:12pt">駛緊浮牢　小而沉實　或結或伏　為聚為積　</span></p><p style="margin:0pt"><span style="font-family:'Times New Roman'; font-size:12pt">實強者生　沉小者死　生死之別　病同脈異　</span></p><p style="margin:0pt"><span style="font-family:'Times New Roman'; font-size:12pt">氣口緊盛　為傷於食　食不消化　浮滑而疾　</span></p><p style="margin:0pt"><span style="font-family:'Times New Roman'; font-size:12pt">滑而不勻　必是吐瀉　霍亂之候　脈代勿訝　</span></p><p style="margin:0pt"><span style="font-family:'Times New Roman'; font-size:12pt">夏月泄瀉　脈應暑濕　洪而數溲　脈必虛極　</span></p><p style="margin:0pt"><span style="font-family:'Times New Roman'; font-size:12pt">治暑濕瀉　分其小便　虛脫固腸　罔或不痊　</span></p><p style="margin:0pt"><span style="font-family:'Times New Roman'; font-size:12pt">無積不痢　脈宜滑大　浮弦急死　沉細無害　</span></p><p style="margin:0pt"><span style="font-family:'Times New Roman'; font-size:12pt">五疽實熱　脈必洪數　如或微濇　證其虛弱　</span></p><p style="margin:0pt"><span style="font-family:'Times New Roman'; font-size:12pt">骨蒸勞熱　脈數而虛　熱而濇小　必殞其軀　</span></p><p style="margin:0pt"><span style="font-family:'Times New Roman'; font-size:12pt">如汗加咳　非藥可除　頭痛陽弦　浮風緊寒　</span></p><p style="margin:0pt"><span style="font-family:'Times New Roman'; font-size:12pt">風熱洪數　溫細而堅　氣虛頭痛　雖弦必濇　</span></p><p style="margin:0pt"><span style="font-family:'Times New Roman'; font-size:12pt">痰厥則滑　腎厥堅實　癰疽浮數　惡寒發熱　</span></p><p style="margin:0pt"><span style="font-family:'Times New Roman'; font-size:12pt">若有痛處　癰疽所發　脈數發熱　而疼者陽　</span></p><p style="margin:0pt"><span style="font-family:'Times New Roman'; font-size:12pt">不數不熱　不疼陰瘡　發癰之脈　弦洪相搏　</span></p><p style="margin:0pt"><span style="font-family:'Times New Roman'; font-size:12pt">細沉而滑　肺肝俱數　寸數而實　肺癰已成　</span></p><p style="margin:0pt"><span style="font-family:'Times New Roman'; font-size:12pt">寸數虛濇　肺痿之形　肺癰色白　脈宜短濇　</span></p><p style="margin:0pt"><span style="font-family:'Times New Roman'; font-size:12pt">死者浮大　不白而赤　腸癰難知　滑數可推　</span></p><p style="margin:0pt"><span style="font-family:'Times New Roman'; font-size:12pt">數而不熱　腸癰何疑　遲緊未膿　下以平之　</span></p><p style="margin:0pt"><span style="font-family:'Times New Roman'; font-size:12pt">洪數膿成　不下為宜　陰搏於下　陽別於上　</span></p><p style="margin:0pt"><span style="font-family:'Times New Roman'; font-size:12pt">血氣和調　有子之象　手之少陰　其脈動甚　</span></p><p style="margin:0pt"><span style="font-family:'Times New Roman'; font-size:12pt">尺按不絕　此為有孕　少陰屬心　心主血脈　</span></p><p style="margin:0pt"><span style="font-family:'Times New Roman'; font-size:12pt">腎為胞門　脈應於尺　或寸脈微　關滑尺數　</span></p><p style="margin:0pt"><span style="font-family:'Times New Roman'; font-size:12pt">往來流利　如雀之啄　或診三部　浮沉一止　</span></p><p style="margin:0pt"><span style="font-family:'Times New Roman'; font-size:12pt">或平而虛　當問月水　男女之別　以左右取　</span></p><p style="margin:0pt"><span style="font-family:'Times New Roman'; font-size:12pt">左疾為男　右疾為女　沉實在右　浮大在右　</span></p><p style="margin:0pt"><span style="font-family:'Times New Roman'; font-size:12pt">右女左男　可以預剖　離經六至　沉細而滑　</span></p><p style="margin:0pt"><span style="font-family:'Times New Roman'; font-size:12pt">陣痛連腰　胎即時脫　血瘕弦急　而大者生　</span></p><p style="margin:0pt"><span style="font-family:'Times New Roman'; font-size:12pt">虛小弱者　即是死形　半產漏下　革脈主之　</span></p><p style="margin:0pt"><span style="font-family:'Times New Roman'; font-size:12pt">弱即血耗　立見傾危　診小兒脈　浮沉為先　</span></p><p style="margin:0pt"><span style="font-family:'Times New Roman'; font-size:12pt">浮表沉裏　便知其源　大小滑濇　虛實遲駛　</span></p><p style="margin:0pt"><span style="font-family:'Times New Roman'; font-size:12pt">各依脈形　以審證治　大凡婦人　及夫嬰稚　</span></p><p style="margin:0pt"><span style="font-family:'Times New Roman'; font-size:12pt">病同丈人　脈即同例　惟有婦人　胎產血氣　</span></p><p style="margin:0pt"><span style="font-family:'Times New Roman'; font-size:12pt">小兒驚疳　變蒸等類　各有方法　與丈夫異　</span></p><p style="margin:0pt"><span style="font-family:'Times New Roman'; font-size:12pt">要知婦孺　貴識證形　問始之詳　脈難盡憑　</span></p><p style="margin:0pt"><span style="font-family:'Times New Roman'; font-size:12pt">望聞問切　神聖工巧　愚者昧昧　明者了了　</span></p><p style="margin:0pt"><span style="font-family:'Times New Roman'; font-size:12pt">病脈診法　大略如斯　若乃持脈　猶所當知　</span></p><p style="margin:0pt"><span style="font-family:'Times New Roman'; font-size:12pt">謂如春弦　夏名鉤脈　秋則為毛　冬則為石　</span></p><p style="margin:0pt"><span style="font-family:'Times New Roman'; font-size:12pt">實強大過　病見於外　虛微不及　病決在內　</span></p><p style="margin:0pt"><span style="font-family:'Times New Roman'; font-size:12pt">四脈各異　四時各論　皆以胃氣　而為之本　</span></p><p style="margin:0pt"><span style="font-family:'Times New Roman'; font-size:12pt">胃氣者何　脈之中和　過與不及　皆是偏頗　</span></p><p style="margin:0pt"><span style="font-family:'Times New Roman'; font-size:12pt">春主肝木　夏主心火　脾土乘旺　則在長夏　</span></p><p style="margin:0pt"><span style="font-family:'Times New Roman'; font-size:12pt">秋主肺金　冬主腎水　五臟脈象　與五運配　</span></p><p style="margin:0pt"><span style="font-family:'Times New Roman'; font-size:12pt">肝脈弦長　厭厭聶聶　指下尋之　如循揄葉　</span></p><p style="margin:0pt"><span style="font-family:'Times New Roman'; font-size:12pt">益堅而滑　如循長竿　是謂太過　受病於肝　</span></p><p style="margin:0pt"><span style="font-family:'Times New Roman'; font-size:12pt">急如張弦　又如循刀　如按琴瑟　肝死之應　</span></p><p style="margin:0pt"><span style="font-family:'Times New Roman'; font-size:12pt">浮大如散　心和且安　纍纍如環　如循瑯玕　</span></p><p style="margin:0pt"><span style="font-family:'Times New Roman'; font-size:12pt">病則益數　如雞舉足　死操帶鉤　後踞前曲　</span></p><p style="margin:0pt"><span style="font-family:'Times New Roman'; font-size:12pt">浮濇而短　藹藹如蓋　此肺之平　按之益大　</span></p><p style="margin:0pt"><span style="font-family:'Times New Roman'; font-size:12pt">病如循羽　不下不上　死則消索　吹毛颺颺　</span></p><p style="margin:0pt"><span style="font-family:'Times New Roman'; font-size:12pt">沉濡而滑　腎平則若　上大下銳　滑如雀啄　</span></p><p style="margin:0pt"><span style="font-family:'Times New Roman'; font-size:12pt">腎之病脈　啄啄連屬　連屬之中　然而微曲　</span></p><p style="margin:0pt"><span style="font-family:'Times New Roman'; font-size:12pt">來如解索　去如彈石　巳死之腎　在人審識　</span></p><p style="margin:0pt"><span style="font-family:'Times New Roman'; font-size:12pt">脾者中州　平和不見　然亦可察　中緩而短　</span></p><p style="margin:0pt"><span style="font-family:'Times New Roman'; font-size:12pt">來如雀啄　如滴漏水　脾臟之衰　脈乃見此　</span></p><p style="margin:0pt"><span style="font-family:'Times New Roman'; font-size:12pt">人有肥瘦　修長侏儒　肥沉瘦浮　短促長䟽　</span></p><p style="margin:0pt"><span style="font-family:'Times New Roman'; font-size:12pt">各分診法　不可一途　難盡者意　難窮者理　</span></p><p style="margin:0pt"><span style="font-family:'Times New Roman'; font-size:12pt">得之於心　應之於指　勉𣃼小子　日誦琅琅　</span></p><p style="margin:0pt"><span style="font-family:'Times New Roman'; font-size:12pt">造道之玄　荃蹄可忘</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p><p style="margin:0pt"><span style="font-family:'Times New Roman'; font-size:12pt">脈訣　終</span></p><p style="margin:0pt"><span style="font-family:'Times New Roman'; font-size:12pt">&#xa0;</span></p></div>
</body>

</html>